---
draft: false
title: داستان شهر ممنوعه - پژوهشی جامع در باب دگرباشان در ایران
slug: dastan-shhr-mmnvah-pzhvhshy-jama-dr-bab-dgrbashan-dr-ayran-e6wyqm
type: books
params:
  book_title: داستان شهر ممنوعه - پژوهشی جامع در باب دگرباشان در ایران
  book_description: >-
    
    این مطالعه‌ی مردم‌شناسانه، حوزه‌ی نادیده‌ی جنسیت در ایران را با نگاه به جنبه‌های متعدد و پیچیده‌ی هویت جنسی و ظرافت‌های آن در اجتماع دگرباشان، در بستر شناخت روبه­فزونی از گرایش‌های جنسی بررسی می‌کند. در عین حال، این مطالعه کج‌فهمی‌های رایج درباره‌ی دگرباشان و جنسیت در ایران را به چالش می‌کشد و افسانه‌ها و روایت‌هایی را که اغلب سبب شناخت نادرست از جنسیت و تدوین سیاست‌ها و رویه‌های اشتباه شده‌اند، نقد می‌کند تا زمینه‌ساز رویکردی جامع‌تر شود. این مطالعه به شدت پیچیده است؛ چراکه فراتر از یک نگاه کلی ساده به گرایش جنسی و افکار مربوط به جنسیت در حوزه‌ی زندگی خصوصی و عمومی فرد است. برای اولین بار، این پژوهش بر مصاحبه‌های عمیق با بیش از 300 نفر (60% مرد و 40% زن) در سه کلانشهر بزرگ ایران (تهران، مشهد و اصفهان) متمرکز شد. در این کار، چالش‌های برخاسته از تغییرات عصر حاضر در روابط جنسیتی و چگونگی این تعاملات در ایران بررسی شد. اهداف اصلی این پژوهش درک احساسات و باورها حول دگرباشان در ایران از طریق تحلیل انتقادی از نگاه خود این افراد و بررسی چالش‌هایی است که آنها بر اثر زندگی در جامعه‌ای مذهبی، طبقه‌محور، سنتی و پدرسالار، که دگرباشی را به­مثابه یک هویت رد می‌کند، تجربه می‌کنند. پرسش این مطالعه از همین­جا شروع می‌شود. ضرورت تمرکز بر اجتماع دگرباشان و آسیب‌پذیری این افراد سرکوب‌شده و به سکوت واداشته­شده انگیزه‌ای شد برای روشنگری دربارۀ وضعیت این افراد که عمداً نادیده گرفته شده­اند و از منظر اجتماعی به حاشیه رانده شده‌اند. این مطالعه از تلفیقی از رویکردهای پدیدارشناسانه، هرمنوتیکی، پسامدرن و روان‌شناختی بهره می‌برد تا روشی نظری را به وجود آورد که برای پژوهش درباره‌ی تجربهی دگرباشی مناسب باشد و در عین حال شهود و احساسات خود پژوهشگر را در معیار تأیید مطالعه برای حفظ «عینیت» دربرگیرد. ___ کامیل احمدی ، مردم ‌شناس و پژوهشگر در دربارۀ موضوعات فرهنگ محلی،کودکان و زنان، و حقوق اقلیت‌ ها در حال مطالعه و تحقیق می باشد. و سابقۀ اجرایى نیز در این حوزه‌ها دارد. در سفرهای کاری و تجربیات زیسته اش به آفریقا، آسیای دور، اروپای شرقی و غربی، بوسنی، ترکیه، افغانستان و عراق، علاقه خاصی به تجربیات روزمره زندگی انسان­ها، سنت­ها و رسوم (به ­ویژه رسوم آسیب­زا)، جنگ و فقر پیدا کرده است
  authors:
    - کامیل احمدی
  short_book_description: این مطالعه‌ی مردم‌شناسانه، حوزه‌ی نادیده‌ی جنسیت در
    ایران را با نگاه به جنبه‌های متعدد و پیچیده‌ی هویت جنسی و ظرافت‌های آن در
    اجتماع دگرباشان، در بستر شناخت روبه­فزونی از گرایش‌های جنسی بررسی می‌کند.
  publication_year: "2020"
  isbn: "9781916206526"
  cover: https://images-na.ssl-images-amazon.com/images/S/compressed.photo.goodreads.com/books/1625421703i/58486221.jpg
  goodreads_link: https://www.goodreads.com/book/show/58486221-----the-forbidden
  languages:
    - Farsi
  page_count: "296"
---
